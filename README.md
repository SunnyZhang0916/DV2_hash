# DV2_hash
Syfte
Syftet med denna obligatoriska uppgift är att träna på att lösa ett givet problem genom att prova olika ansatser och analysera resultatet av dessa ansatser. Ytterligare syften är att träna på att kortfattat och koncist dokumentera resultat i form av en skriftlig rapport, samt skriva självdokumenterande kod.

De FSR (lärmål) som examineras (helt eller delvis) med denna uppgift är:

lösa algoritmiska problem med och utan hjälp av problemlösningsstrategier (FSR 3)
utifrån en frågeställning implementera och experimentellt utvärdera lösningen på ett algoritmiskt problem i programspråket C inklusive att välja en lämplig representation för de ingående abstrakta datatyperna (FSR 5)
värdera olika lösningars lämplighet genom att väga samman flera olika kvalitetsaspekter (exempelvis läsbarhet, tidskomplexitet och rumskomplexitet) (FSR 6)
 

Genomförande
Det problem som ska lösas är CCO '07 P2 - SnowflakesLinks to an external site..

Problemet ska lösas med två olika lösningsansatser. I den första ansatsen ska samtliga snöstjärnor jämföras med varandra och i den andra ska en bättre lösning användas.

Koden för de två olika lösningarna ska testköras genom att lämna in lösningarna på inlämningssidanLinks to an external site. för problemet.

Uppgiften redovisas i en rapport där lösningsidé, algoritm, kod (som bilaga), komplexitetsanalys och resultat av testkörning presenteras för respektive ansats, samt där de två lösningarna jämförs med varandra. Målgruppen för rapporten är studenter som klarat av kursen DV2: Algoritmer och problemlösning med ett godkänt betyg.

Till hjälp för lösandet av uppgiften finns undervisning i form av två workshops samt tillgång till handledning.

 

Inlämning
De olika deadlines som finns för uppgiften framgår på sidan Examination - Quizzar och obligatoriska uppgifter. Rapporten ska lämnas in i pdf-format via labres och innehålla följande delar:

Framsida
En sida med titel (namnet på uppgiften), namn och cs-användare för samtliga i gruppen, datum, samt kursens namn
Inledning
Beskriv problemet som ska lösas, inklusive beskrivning av input och output
Ge en kort beskrivning av rapportens uppbyggnad
För respektive lösningsansats, presentera
lösningsidé
algoritm
kod (genom referens till kod som lämnas in separat)
komplexitetsanalys
resultat av testkörning
Diskussion
Jämförelse av lösningarna
Rapporten ska vara kortfattad och koncis. 

Koden, som lämnas in i labres i källkodsformat, ska inte kommenteras (förutom eventuella delar med speciella lösningar) utan vara självkommenterande (beskrivande text för program och funktioner ska finnas, det ses inte som kommentarer).
